...40-

contra Verrem habita (IV 13) duos illos fratres cum in suspicionem
venissent Cibyratis fanum expilasse Apollinis, veritos poenam iudicii
acelegis domo profugisse tradit, inde quoque si non supplicio at
gravissimis certe poenis⁴ affici hos latrones solitos esse apparet.

ut autem optime intellegatur, quanta severitate ne dicam cru-
delitate Graeci interdum usi sint in eos, qui vel inscii quid com-
mitterent, in deorum simulacra peccaverant, grave exemplum afferre
liceat a Pausania (VIH 23, 6) proditum memoriae. Condyleae enim
templum atque simulacrum exstabat Dianae: ibi autem cum quon-
dam circa templum pueri luderent, funem per casum reperierunt
eumque collo simulacri affigerunt, Dianam sese strangulari dicentes.
cives vero cum hoc animadvertissent, tanta affecti sunt ira, ut
pueros statim captos lapidibus obruerent.

addimus denique, non minori poena eos affectos esse videri,
qui Tiberii temporibus in imperatorum Romanorum signa quid com-
misissent. narrat enim Philostratus ¹) haec signa temporibus illis
in summo metu habita multoque sanctiora iudicata esse quam J ovis
Olympii simulacrum. efficitur inde, crudelissime qui signa illa lae-
dere ausi essent, a Tiberio ²) punitos esse; neque hoc abhorret a
moribus eius, cum vel in eos qui nummos imperatoris imagine
signatos contempsissent, ridicula prorsus severitate usus esset.

etiam de iis, qui hominum violaverant statuas supplicium inter—
dum sumptum esse constat. Pelarmi enim filii cum in Hecatomni
regis statuam Mylasis collocatam ³) peccassent et hoc modo donaria
non solum sacra sed etiam rempublicam, de qua optime meritus
erat Hecatomnus‚ laesissent, ipsi capitis damnati, bona autem quae
possidebant omnia erepta iis atque publicata sunt. sed ne hoc
quidem satis videbatur: additum enim, eum quoque cum⁴ omnibus
trucidandum esse cognatis, qui unquam pro iis quid facere ausurus
esset, unde effugisse eos collegeris.

plerumque autem tam graves poenae sine dubio non erant,
praecipue cum de privati cuiusdam ignoti statua ageretur. tum enim
in more 'fuisse videtur, ut iis qui violassent statuam certae pecuniae

²) in vita Apoll. I 15.

 

²) alios imperatores non tanta fuisse severitate constat ; cfr. Friedl.

sitteng. 111 p. 210 not. 8.
³) anno ante Chr. 3503 vid. C. Ι. G. 11 2691 d.

 

 

 

