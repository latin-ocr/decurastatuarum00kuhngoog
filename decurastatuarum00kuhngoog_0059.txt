-*51 -

contra Athenarum in arce eminenti scilicet atque saxoso loco ebur
ex quo factum erat Minervae signum non oleo sed aquae aspersu
a ‘sicci loci incommodis servabatur. Epidauri autem nulla omnino
cura opus erat: Aesculapi enim simulacrum puteo ibi impositum
erat atque ita humore ex aqua proveniente contra solis ardorem
satis conservabatur. ²) idem fere Pellenae accidit ²), ubi sub basi
Minervae simulacri ex auro et elephante compositi adytum esse
atque ex eo humidus efflari halitus ferebatur, qui ebori tuendo
peridoneus esset.

quibus rebus praemissis iam qui homines statuis praepositi
sint conservandis videamus3 primumque de cura publica quae pro-
dita sunt memoriae percensere iuvat. Philitae quidem tyrannicidae
statuam a patriciis laesam reficiendam statim curasse Chios iam
supra vidimus (p. 43). sed hac re minime erant contenti: decre-
verunt enim praeterea, ut viderent aediles (ἀγορανόμοι), ut statua
in posterum ferrugine emundaretur (aenea igitur erat sine dubio)
et in interluniis non modo sed etiam in ceteris diebus festis orna-
retur, cum sumptus omnes uni ex aedilium numero a quaestore
solverentur. purgandae autem in posterum statuae aediles con-
sulere iubentur, sine dubio quia in foro statua erat erecta: tyranni-
cidarum enim signis hunc locum tantopere frequentatum praecipue
convenire Harmodii et Aristogitonis docet exemplum.

accedit, quod ex alio quoque testimonio luce clarius efficitur,
eos qui loco cuidam urbis praepositi erant magistratus statuis
quoque illo ipso loco collocatis providere debuisse. narrat enim
Cicero³) a Verre Mercurii simulacrum ex Tyndaris urbis gymnasio
Messanam translatum esse, demoliendum autem hoc signum De-
metrium curasse gymnasiam-chum, quod is ei loco praeerat. sta-
tuis igitur in theatro positis θεατρώνης, 'in prytaneo collocatis
ἀρχιπρύτανις etc. consulere debuerit.

Rhodi deinde urbis imperatori si statuam unamquamque alio
nomine inscribendam eligere licuisse atque ita curam quandam

 

¹) ibid. V, 11, 11.
2) ibid. VII, 27, 2.
³) in Verr. IV, 42.

