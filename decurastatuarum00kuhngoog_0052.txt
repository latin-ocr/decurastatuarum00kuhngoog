-44ffl

rebus accurate constitutis una cum architecto quodam statuam
reficiendam locarent, qua in re etiam quaestor, qui quoque mense
hoc munere fungeretur, subvenire ‘iis iussus est, ut sumptus sine
dubio ad statuam reficiendam necessarios solveret. eundem igitur
fere 1110 morem exstitisse videmus atque in recentibus signis collo-
candis. nam hic quoque curatores eliguntur, qui artifici cuidam
signum conducerent, publici scilicet magistratus, qui eodem modo
ut curatores illi (p. 4 - 7) muneri praefuisse videntur, cum
pecuniae ad instaurandam statuam pertinentes ab aerarii praefecto
iis tribuerentur. ¹)

cum igitur natura ferat, ut statuis loco publico erectis publici
consuluerint magistratus , interdum tamen privatos quoque in hac
re subvenisse rei publicae comperimus. huc enim referendus esse
videtur C. Ι. G. m 4556 titulus Palaestrinae in templi cellula
rotunda repertus, in quo Theodotum quendam τὴν Τύχην σὺν τῇ
κόγχῃ τῇ πατρίδι auro ornasse legimus. Fortunae igitur statuam
publice in hemicyclio positam temporumque ut videtur inopportuni-
tate deminutam ut gratum patria faceret Theodotus instaurandam
curavit. Thyatirae deinde statua Amphimacho ab Arena quondam
urbe erecta (O. Ι. G. Π 3488) 01 ara prope eam collocata terrae
motu graviter erat affecta. haec autem statua quamquam publice
posita erat, tamen refecta est a filia Amphimachi, quae et aram
restituit statuamque refectam suo loco collocandam curavit: omnia
de sua pecunia.

ut igitur signis loco publico profano statutis privati non raro
consuluerunt, ita simulacris loco publico sacro collocatis rempubli-
cam providisse interdum comperimus. J ovis enim simulacrum a
Phidia ‚exsculptum ex innumerabilibus quippe partibus cum esset
compositum, paulo factum est ‚ ut in dies plures solverentur, ut
timendum esset, ne brevi tempore totum signum corrueret. quod
ne fierent Elei providerunt: sexaginta enim annis postquam Phidias
illud confecerat, Damophontem artificem celeberrimum arcessiverunt,
qui solutis iam eboris compagibus ad unguem omnia exactissime

 

¹) idem ex Demosthenis colligere licet orationibus in Androt.

(p. 615) et Timocratem (p. 755) habitis, quamquam hic non de sta-
tuis sed de coronis modo reficiendis agitur.

 

