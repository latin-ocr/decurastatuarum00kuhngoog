Nemodum ad nostra tempora de statuarum apud Graecos cura
quaerere operae iudicavit pretium. nec casu fortasse hoc factum
est3 pleraque enim, quae de hac cura memoriae sunt prodita, in
inscriptionibus latent, et in has nc inquireret nescio an nemo ea
re deterritus sit, quod cotidie fere novi reperiuntur tituli, qui
aliquam huic quaestioni afferunt materiam. nihilominus hanc
quaestionem instituere non dubitavi, quia vel nunc plurimi sino
dubio nobis noti sunt tituli, ut in universum recte de hac re
iudicare liceat, quamvis singula novis inscriptionibus aut refelli
aut augeri possint.

duas autem in partes totam hanc quaestionem esse dividendam,
statim elucet: in priori enim qui statuis et perficiendis et collo-
candis providerint Graeci, quomodo conservandis vel reficiendis
consuluerint his signis in altera quaerendum erit.

