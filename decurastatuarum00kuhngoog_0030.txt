„22-

sunt. horum autem alter legitur in O. Ι. A. II 251 ‚ agiturque
in eo de Asclepiade Byzantino optime de Graecis atque de Athe-
niensibus merito, cui ut gratiam propterea referrent Athenienses,

’ coronam statuamque decreverunt: et coronam Byzantii pronuntiari

statuamque ibidem collocari placuit. qua de causa tres cives Athe·
nienses in contione per chirotoniam electi sunt , qui corona sta-
tuaque perfectis Byzantium se conferrent peterentque, ut sibi
Atheniensium illa mandata exsequi liceret. alter deinde titulus
item Atheniensium decretum est, qui L. Caecilio Metello in Paro
insula statuam dedicaverant (Ἄθήν. V. 9); propterea autem Pro-
timum quendam, qui epimeletae ¹) munere Athenis fungebatur,
signo et perficiendo et collocando praeposuerunt. ceteri omnes qui
huc pertinent tituli altero demum p. C. saeculo exarati sunt.
velut Antonium ab Apolloniatibus in Attica collocatum esse com—
perimus (C. 1. G. I 351); inscriptio autem haec cum inter rudera
Cereris et Proserpinae templi reperta sit, fortasse colligi inde
potest, signum in hoc templo positum olim fuisse. curaverat autem
Julius Praxis‚ Panhellen appellatus, h. e. legatus sive theorus ad
Panhellenia Athenis ab Hadriano instituta missus. unum item cu-
ratorem in C. I. G. III 5366 b titulo invenimus, in quo exponitur
de statua, quam senatus populusque Adraenorum Julio Gemmm,
constantinae urbis civi, in hac ipsa urbe erigere decreverant.
similiterque Tripolitanos Aemilii Junci statuam Athenis per unum
ponendam curasse legatum constat (O..1. A. ΠΙ 622). Herodi
deinde Attico , celeberrimo illi sophistae, Gythii cives statuam
Athenis ,ponere constituerunt3 6611 111 quidem quinque ob hanc
causam legatos Athenas miserunt (C. I. A. III 668).

Hic autem honor saepissime Hadriano regi tributus est,
quem notum est Olympii J ovis illud templum, quod iam Pisistrati
temporibus aedificari coeptum adhuc imperfectum iacebat, de· sua
pecunia exstruendum atque exornandum curasse.²) accedebat, qnod
non Atheniensibus modo sed universis etiam Graecis quantum po-
terat, favebat atque subveniebat. quapropter summi ei honores
habiti et a multis Graeciae civitatibus statuae dedicatae sunt, qua-

 

1) vid. p. 12.
²) Paus. Ι, 18, 6.

