...54-

ad tantae enim molis signa purganda magno hominum numero
opus erat: phaedyntae igitur ipsi providisse modo videntur, ut non· ,
nunquam sordes a simulacris removeretur. ι) certa ad hoc tempora
num constituta sint, ignoramus3 plerumque autem praeclaris modo
imminentibus diebus festis haec signa emundata esse probabile est3
neque licet dubitare, quin 'ea de re item ut apud Romanos certae
leges exstiterint. 2) hoc enim negotium quam grave a Graecis
iudicatum sit, inde elucet, quod, qui Olympicum quidem curabant
simulacrum phaedyntae semper priusquam hoc inciperent, Minervae
Erganae sacra faciebant. ³)

hoc deinde loco commemoranda sunt, quae de quaestoribus
Atheniensium comperta habemus. Athenis enim ⁴) decem quotannis
ταμίαι τῶν ἱερῶν χρημάτων τῆς Ἀθηνᾶς per sortes publice dilecti
sunt, unus ex unaquaque tribu, quos opes omnes, praecipue autem
Minervae simulacrum signaque Victoriae curare oportebat. omnia
autem haec praesente senatu et acceperunt et tradiderunt ⁵),
annoque peracto accurate quaecunque commissa iis erant et
quae per casum aut iam antea aut cum ipsi munere fungerentur,
violata erant, describere debebantss) hos igitur signis quoque in
templo positis consuluisse conservandis inde efficitur3 Gilberto vero
vel totam arcem quaeque inerant curanda iis tradita esse probabile
videtlu·.⁷) cum autem anno a. Chr. 435 ceterorum quoque deorum
opes in Parthenonis opisthodomo reponerentur, novi magistratus
eodem modo iisdemque condicionibus dilecti sunt, qui item decem
fuisse videntur et ταμίαι τῶν ἄλλων θεῶν vocabantur. saeculi deinde
quarti initio Minervae ceterorumque deorum opes coniunctae et
uni collegio decem quaestorum deditae sunt curandae: sed iam

 

¹) accedit, quod ut supra vidimus (p. 52), nobilissimi interdum
cives hoc officio functi sunt. '

2) Orelli 2270.

³) Paus. V 14, 5.

⁴) inde ab anno 480 ut videtur.

⁵) Bockh, staatsh. I p. 220 - beil. ΠΙ 7 - Botticher tekt. H
Ρ. 611 -- G. Curtius prgr. Liibeck 1877 Ρ. 14.

⁰) non raro ea modo quae violata erant sola enumerari solebant3
Kohler‚ ath. m. 1882 p. 369.

⁷) handb. der staatsaltert. Ρ. 235.

 

 

 

