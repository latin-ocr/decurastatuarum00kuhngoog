-39-

hoc autem unicum quantum equidem sciam obtestationis
exemplum. multo enim magis in more erat, ut scelerati eo de-
terrerentur modo, ut exsecratio statuae inscriberetur. huius generis
O. I. G. ΠΙ 4000 titulus est, Iconii in Zotici cuiusdam signo ex-
aratus, is enim in eum qui violaturus esset statuam haec exse·
oratur:
ὀρφανὰ τέκνα λίποιτο, χηρὸν βίον, οἶκον ἐρῆμον,

ἐν πυρὶ πάντα δάμοιτο, κακῶν ὑπὸ χεῖρας ὄλοιτοῑ

easdem fere exsecrationes Herodes Atticus filiorum ab eo
adoptatorum statuis incidendas curavit. quod et ex Philostrati
vitis sophistarum discimus (11. 1, 10: οὐκ ἀφανῶς, ἀλλὰ ξὺν ἀραῖς
τοῦ περικόψοντος ἢ κινήσοντος) et in basibus quae adhuc exstant,
legere possumus. in uno e. g. titulo (C. I. G. I 989) cum quan-
tum posset mali in eum deprecatus esset, qui laedere statuas
auderet, ita pergit: ἀλλ’ ἐᾶν τά τε ἐπιθέματα τῶν μορφῶν ᾆσινῆ καὶ
ἀκέραια καὶ τὰ ὑποστήματα τὰς βάσεις, ὥς ἐποιήθησαν. καὶ ἐν
πρώτῳ γε καὶ ἐπὶ πρώτοις, ὅστις ἢ προστάξειεν ἢ γνώμῃ συμβά-
λοιτο περὶ τοῦ τούτων τι ἢ κεινηθῆναι ἢ συνχυθῆναιῑ non igitur'eum
modo exsecratur, qui sua manu statuam violaturus esset, sed eum
quoque qui alium ut violaret impulisset. easdemque exsecrationes
basi quae Regillae uxoris statuam sustinebat insculpendas curavit
(C. Ι. A. III 1417): in fine autem laudatur, qui statuam loco non
moveret atque ex more honore eam afficeret.

multo vero magis quam exsecrationibus illis legibus sine dubio
latrones deterriti sunt. in more enim Graecis fuisse videtur, ut
non ii modo qui deorum simulacra violassent, sed etiam qui in
hominum statuas peccassent data opera, gravissima si fieri posset,
poena afficerentur. si quidem de deorum ageretur simulacris,
plerumque de iis qui laeserant ea vel deiecerant supplicium sump-
tum esse videtur. eos certe, qui hermas Athenis deiecisse et
mutilasse putarentur omnes capite damnatos esse comperimuS,
quamquam ut plane nobis tradidit Thucydides a iuvenibus vino
corruptis haec signa percussa erant. ¹) et si Cicero in oratione

 

¹) titulum in Bull. Π p. 98,· 4 publicatum falso suppletum esse
ideoque huc non pertinere R. Weil docuit in Sallet, numismat.
z. IX p, 235. ·

