-48-

tam de conservando signo cogitasse Graecos quam a vetusto more
non recessisse apparet.

mirus deinde mos erat Graecorum, ut templorum quorundam
cellam non totam tegerent, sed partem quidem eius apertam relin-
querent. omissis omnibus rebus quae ab aliis de his templis scriptae
sunt, Botticheri sententiam quam unam agnoscimus rectam sequi-
mur. simulacrum quidem ipsum non sub divo sed in secessu 1)
magis cellae collocatum et hoc modo non ita expositum erat tem-
pestatis iniquitati ut signum sub divo statutum. sed hoc minime
suffecit, et idcirco in unoquoque huius generis templo parapeta-
smata quae dicebantur in usu fuisse videntur, quae non contra
imbres modo sed etiam contra pulverem tuebantur simulacrum et
in diebus modo festis, cum ingens in templum conveniret multitudo
removeri sine dubio solebant. ceterum vid. Bott. tekt. H p. 596.

haud raro denique sub arboribus posita esse signa memoriae
est proditum. ac priscis quidem temporibus eorum modo deorum
simulacra arboribus supposita esse videntur, quorum cultus modo
quodam cum arbore >coniunctus erat. postea autem non deorum
modo quibus nihil cum arbore ipsa commune erat simulacra sed
vel hominum statuas suppositas· iis esse constat, qua de re alio
exponere loco in animo habemus. huius autem rei quae causa fuerit
si quaerimus, hoc nobis quidem factum esse videtur cum quia can-
didus marmoris color pulcherrime abhorrebat a fusco trunci colore
viridique fronde, tum quia arbor multum valebat ad statuam con·
servandam. priorem enim causam non solam fuisse iam inde effi-
citur, quod lignea quoque signa 'et vel aenea sub arboribus collo-
cabantur. saepissime igitur platanos electas invenimus, quae ar-
bores ramis late expensis frondibusque densis quasi tecta statuas
obumbrabant. 2)

cum autem negari non possit, statuas hoc modo tectas tem-
pestatis inopportunitati multo minus expositas fuisse, tamen minime
suffecisse haec tecta nemo non videt. remedia igitur adhibita a
Graecis invenimus pervaria ad signa quam maxime conservanda,

 

¹) ibid. Π p. 605. cfr. Holm‚ gesch. Sic. Ι p. 293.
²) vid. Anthol. Pal. IX 314. - Philostr. v. s. ΙΙ 1, 10. -— Athen.
XIII 598 f. .

