- 20 -- ο
ἱ

omittimus eos titulos, in quibus qui fuerit curator, plane non
dictum est: satis erit paucos attulisse, in quibus certa de eo me·
moriae sunt prodita. velut matrem honorati curantem videmus
Olympiae (arch. z. 1880 p. 55, 341) et Lacedaemone (Leb. H 184P),
fratrem Olympiae, cum mater honorati e senatus decreto statuam
poneret atque solveret (arch. z. 187 9, p. 138 ‚ 272), filium in
Paro insula (C. Ι. Gr. H 2374 e), vernam Philadelphiae (Leb..
ΠΙ 646). vel ex testamento hoc modo statuas positas esse demon-
stratur inscriptione Smyrnae reperta (0. Ι. Gr. H 3192). civis
enim quidam, cuius nomen periit, in testamento suo ab urbe peti·
verat , ut statuam ei erigeret, ad quam perficiendam certas pe-
cunias constituerat. ¹) statuam quidem quam petiverat, decreverunt
ei Smyrnaei: curatorem autem non respublica instituit, sed vel tum
ipse iam in testamento Tiberium Claudium Metrodorum, amicum
putes, huic muneri praefecerat.

redimus ad titulos mere publicos et verbo denique tangimus
eos, in quibus curatoris nulla omnino fit mentio‚²) quamquam non
ab alio quodam sumptus omnes solutos esse additur. quorum nu-
merus permagnus est. statuae autem hae item ut aliae omnes
quin a curatoribus quibusdam collocatae sint, nemo dubitare potest;
sed cur ne nomina quidem eorum exarata sint, haud ita facile est
intellectu. homines enim infimi ordinis vel conductos forte, qui
digni non iudicati sint, quorum nomina signis subscriberentur‚ statuis
praefectos esse collocandis ideo persuadere nobis non possumne,
quia alias summos modo magistratus aut nobilissimos cives aut
cognatos denique vel amicos honorati hoc officio functos esse vi-
dimus, neque de his statuis 'aliter actum esse cum aliunde tum ex
Sestiorum praecipue decret0. apparere nobis videtur (μουσ. 1878
p. 18—23). Menae enim, Menetis filio statuam ob varia merita
dedicatam esse a ’ Sestiis in hoc decreto legimus, in quo titulus
quoque accurate commemoratus est, qui in statua perfecta exa-
randus esset. hic autem titulus simillimus est iis de quibus hic
quaerimus inscriptionibus: nihil enim aliud in eo legitur, nisi a
populo (et iuvenibus) Menae optime merito signum esse erectum:

 

¹) cfr. C. Ι. G. H 2786 - Bull. I 293, 86.
²) velut Leb. ΙΠ 1004-1108 innumerabilesque alios.

 

