..fi-3...

ligiones priscae conservatae sunt. Maximus enim Tyrius 1) suis
etiam temporibus agricolis in more fuisse tradit, ut vigentis arboris ,
truncum in Liberi simulacri modum vestirent atque ornarentz in
Proserpinae autem sacris caesa arbor in effigiem virginis formams
que componi et quadraginta noctibus plangi, quadragesima comburi
solebat.²) pulcherrima quidem eius generis simulacra in vasorum
quoque picturis servata nobis sunt, quas collegit O. Botticher in
libro qui inscribitur „baumkult. der Hellenen“. 3)

sed permulta etiam signa in templis collocata hoc modo ornata
esse compertum habemus J ovis quidem signum Syracusis veste
ornatum fuisse ex Aeliano ⁴) efficitur idemque de Junonis Samiae
simulacro Lactantius testatur.⁵) Titanae autem Aesculapi et fanum
et signum erat, cuius sola facies et manus et imi pedes conspici
poterant3 ceterae enim partes lanea tunica alba et pallio erant

velata.⁰) eodemque fere habitu Hygiae erat signum: velatum enim ·

undecunque erat, partim comis quas deae mulieres detonderunt,
partim uero babyloniae vestis laciniis. itemque Athenis Ilithyiae
signum ornatum fuisse legimus⁷); sin autem addit Pausanias, solos
omnium Athenienses deae signum usque ad imos pedes velasse,
sibi ipsi repugnat: Aegii enim eiusdem deae signum a vertice ad
calcem tenui carbaso velatum praeter os summas manus et pedes

· (quae partes ex marmore pentelico essent sculptae) se vidisse ad

verbum idem prodidit.8) Apollinem vero a solis Syris veste ve-
latum esse ex Pseudoluciani dea Syria (36) discimus.

quin etiam aenea signa vestimentis induta esse comperimus:
Neptuni enim (vel Satrapae ut Elei aiebant) signum aeneum loco
urbis maxime frequentato erectum tribus ornatum erat vestibus et
lanea et lintea et byssina. ⁹) nunquam nisi fallor simulacra mar-

 

ι) dissert. VIII 1.

2) Jul. Firm. de errore prof. relig. 27 Β.

³) figg. 42—43a, b· -- 44; cfr. p, 103 sqq.

⁴) var. h. I 20. ⁹
⁵) inst. I 17. ’

⁰) Pausan. II 11, 6.

⁷) ibid. I 18, 5.

⁸) ibid. VII 23, 5.

⁹) ibid. VI 25, 5.

