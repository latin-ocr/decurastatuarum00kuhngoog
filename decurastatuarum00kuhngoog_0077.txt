...69-

redimus ad signa locis sacris collocata. cum igitur antea
praecipue sacerdotes consuluisse his signis viderimus, tamen a pri-
vatis quoque non raro pulcherrime ea ornata esse comperimu8‚
quamquam haec cura plerumque non nisi ad signa (in templis)
consecrata pertinuisse videtur. vituperat enim graviter paganos
Lactantius¹) , quod cum metus eos deseruisset et pericula remota
essent, tum alacres ad deorum concurrerent templa et his libarent
atque sacrificarent eorumque simulacra coronis ornarent. semper
igitur, si boni quid alicui evenerat vel periculum ab eo remotum
erat, ita gratiam ei a quo donatus vel conservatus esse iudicaret
deo retulisse videtur, ut quam pulcherrime simulacrum eius coronis

et floribus ornaret atque sacra ei faceret. 2)
, hac autem cura plerumque ut diximus simulacra modo (in

templis) consecrata affecta esse videntur. singulare enim est iudi- -

candum ‚ si vel hominum statuas hoc modo ornatas esse legimus
tradidit enim Pausanias ³) Achaeorum primum Oebotam Olympiae
victoriam reportasse3 cum autem nullus ei a civibus honor tributus
esset, exsecratum eum esse omnes Achaeos, ne cui unquam eorum
contingeret, ut palmam Olympiae nancisceretur. qua exsecratione
motos statuam ei Olympiae dicasse Achaeos3 atque ex eo tempore
in more fuisse comperimuS, ut a victoribus eorum non coronis
cingeretur modo hoc signum sed etiam sacra fierent in honorem
Oebotae.

privatorum vero statuas a cognatis amicisve sacro loco dedi-
catas certis quoque diebus ab his ornatas esse exemplo demonstrare
nullo possumus3 tamen hoc adeo est verisimile, ut testimonio vix
opus esse videatur. ι “

restat denique, ut signis loco privato statutis qui consultum
sit explicemus. primum quidem si de signis in agro positis quaeri-
mus, similia iam p. 63 attigimus, ubi de truncis in Liberi Proser-
pinaeque formam in sollemnibus deorum vestitis atque ornatis fe-
cimus verba. in diebus omnino festis et cum ad privatos modo
pertinerent et cum ab universa. celebrarentur republica omnia,
praecipue autem deorum simulacra pulcherrime ornata esse adeo

. respondet Graecorum religioni, ut de ea re vix liceat dubitare.

 

¹) institut. ΙΙ 1. .
2) simile legis apud Arnob. adv. pag. VH 32.
³) Pausan. VH 17, 6 —- 13 —- 14.

