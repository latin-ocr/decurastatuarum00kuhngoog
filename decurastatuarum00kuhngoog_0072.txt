-64-

morea: Cereris enim quod Burae erat signum ligneum sine dubio
erat, quamquam aliud ex Pausaniae verbis colligere possis. ¹)

has autem vestes temporibus certis emundatas aut alias in
locum priorum suffectas sesse pro certo potest affirmari.²) iam
antea enim κατανίπτην commemoravimus , qui Athenis Minervae
pepli partes inferio res sorde affectas abluere debebatz. eandemque
deam quotannis ³) novo peplo ornatam esse quis est qui nesciat?
Capitolinis vero dis vel certos propterea servos tributos esse a
Romanis Augustinus nos docet. ⁴) apud Graecos autem in . dearum
praecipue signis quam pervulgatus hic mos fuerit, statim exponemus.

restat enim, ut paucis de. pompis sacris quae prodita sint
memoriae videamus. locis quibusdam in more fuisse comperimus, ·
ut certis temporibus pompae perigerentur, in quibus dearum si-
mulacra lignea ad aquam emundandi causa deportabantur. hac
autem in lustratione cum eius rei rationem habitam esse, ut sorde
simulacrum expurgaretur , tum ut denuo consecraretur, vix quis·
quam negaverit. putabant enim Graeci, ex unoquoque simulacro
consecrato numen discedere cum ab homine impuro tactum aut
conspectum modo esset; hac etiam causa sine dubio moti sunt, ut
in aediculis primum, tum in templis magnis consecrata deorum ,
simulacra, reponerent, quo minus illa profanari possent. 5) si
igitur simulacrum quoddam in templo consecratum graviter con·
taminatum erat ⁶) ‚ nova consecratione opus esse putabatur , id

 

⁸ ¹) ibid. VII 25, 9.

’ ²) vel de aureo Minervae simulacri pallio confirmari hoc posse
videtur, quod non detrahi modo simulacro sed in singulas etiam dis·
solvi partes poterat. ex attico autem titulo Athenocli quondam toreutae
ab Athenaeo (XI 781 E) commemorato traditum hoc 'esse Bockhius
ingeniose collegit3 vid. quae in staatsh. II p. 228 sqq. de hoc pallio
exposuit.

³) cfr. Schomann alt. ΔΙΙ p. 471, Bott. tekt. II p. 569.

⁴) de civit. dei VI 10.

5) quamquam in sanctissimis simulacris ne hoc quidem sufficiebat,
maximeque in dearum signis multo etiam maiorem curam adhibitam
invenimus3 vid. p. 37.

⁶) leviter enim modo maculatum in templo ipso aquae aspersu
lustratum esse videtur, Bett. tekt. II p. 555. ’

