...43-

sissimis modo signis atque in templo consecratis adhibita esse vi-
dentur. ¹)

cumque ab hominibus tum ab animalibus quoque et maxime
quidem ab avibus non raro statuae violatae sunt. notum e. g. est,
cornicum multitudinem de Minervae signo Delphis posito aurum

” deripuisse 2); plerumque autem non tam violare signa quam sordi-

bus modo inquinare aves solebant. quod ut prohiberent quomodo
consuluerint Graeci, si quaerimus, haud raro statuas sub divo collo·
catas tectis quasi conservatas esse inveniemus. adhibuere enim
tenuia folia (πέταλα) ex metallo in lunae formam fusa ideoque
lunulae (μηνίσκοι) appellata, quae capitibus statuarum imponi sole-
bant, ne aves insidentes inquinarent ea neve polluerent. 3> sed ne
signa quidem in templis collocata ab animalium iniuriis tuta fuisse
ex Arnobio efficitur (VI 16), qui in ore simulacrorum ab araneis
ordiri retia atque hirundines intra ipsos aedium circumvolantes
tholos stercoris splenas iaculari , et modo ipsos vultus modo bar-
bam, oculos, nasos, aliasque omnes simulacrorum partes depingere
auctor est. quod impediri vix poterat: acquiescendum igitur erat
in signis sordibus atque maculis nonnunquam purgandis,

denique aut terrae motu (quod non raro in Graecia accidisse
putaveris) violari aut per se corruere ⁴) poterant signa: his rebus
providere omnino neminem potuisse patet.

iam si quaerimus, statuae hoc modo violatae quomodo refectae
sint, etiam de hac re perpauca modo prodita esse memoriae in-
veniemus ac primum quidem quae de cura publica nobis nota sunt
si percensemus‚ diligentissime quidem a Chiis statuae cuidam consul-
tum esse 5) compertum habemus. erat enim in urbe illa signum Philitae
civiS, qui· tyrannum quondam interfecerat atque ita eximio modo de
reipublicae salute meritus erat. plura de eo ignoramus. nobiles autem
urbis illius statuam contra se positam esse iudicantes gladio
privarunt.⁰) populo propterea visum, ut exetastae ceteris omnibus

 

¹) vid. Bott. tekt. H ξ 59.

²) Paus, X 15, 5. — Plut. de Pyth. or. 3.

³) schol. Aristoph. aves 1114. —- Suid. Hesych. Phot. 8. v, μηνίσκοι.
⁴) C. I. G. H 3488 — Sueton, Vitell. 9. cfr. Plut. Anton. 60.

⁵) acta m. acad. Berol. 1863. p. 265.

θ) c. OlymP. 112, 1. ex Kirchhoffii coniectura ingeniosa.-

