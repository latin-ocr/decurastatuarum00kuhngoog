..45-

coagmentavit. ¹) de Minervae cui simile accidit signo postea plura
dicenda erunt,

minorum autem laesionum plerumque nulla omnino ratio habita
esse videtur, qua de re iam supra exposuimus. in Boeotia vero
cum quondam aurea phiala donariaque alia in Amphiaraio posita
labem traxissent, communi Boeotorum decreto tresviri vasis re-
ficiendis creati sunt, qui donaria illa instauranda atque ex reliquis
quae non instaurarentur donariis vasa deo argentea conficienda
curarent. 2> iussi autem sunt ἱεράρχαι ³) tradere omnia praesentibus
polemarchis et catoptis, de quibus quae Bockhius adnotavit (C. I.
G. I 1570) conferantur. hoc quamquam ad vasa pertinet, tamen
non est, cur de statuis instaurandis similiter interdum actum esse
negemus; quamquam hoc decretum inusitata paene ac subita libera-
litate ortum esse mihi videri non taceo,

plerumque enim quin signa sacris locis posita reficienda sacer-
dotes curaverint atque pecunias necessarias ex templi aerario sol·
verint, dubium esse vix potest. quod nos quidem ex O. Ι. G. Π 2749
titulo Aphrodisiade reperto colligere non dubitamus, dicitur enim
in eo Venus de suis pecuniis cellulas statuis instituisse reponendas
et πυλίδας σὺν τοῖς ἐπιφερομένοις alio posuisse Ioco atque λευκουρ-
γῆσαι. voces has, quia haud facile sunt intellectu, graece attuli;
videntur autem τὰ ἐπιφερόμενα nihil aliud significare nisi statuas et
λευκουργεῖν idem quod γυψοῦν, si Bockhio credimus. in fine deinde
huius tituli omnibus his rebus quinque naopoei ⁴) consuluisse
dicuntur. hoc igitur loco de Veneris templo agitur reficiendo,
cuius rei sacerdotes sine dubio auctores fuerunt, qua de causa ex
templi quoque aerario pecuniae omnes solutae sunt.

alio deinde testimonio utimur hoc. Lacedaemone templum
erat Hila‘irae Phoebaeque dicatum5), quarum sacerdotio virgines
fungebantur Leucippides et ipsae vocatae. una autem earum, cum
simulacrum alterum tempore iam esset deminutum, gratum se deae

 

¹) Pausan. IV 31, 6.
²) cfr. C. Ι. A. H 403.
³) de quibus vid. Schomann, altert. 11 p. 416.

⁴) de his iam antea exposuimus p. 31 not. 1.
⁵) Paus. 111 16, 1.

